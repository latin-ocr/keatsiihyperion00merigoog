H YPERJON.

Condere se famuli, et confertas cogere turbas,

Attoniti, plenique metu ; nec secius horrent
Agmina anhela virum latis coeuntia campis,
Cum tellus tremit, et celsis quatit oppida muris.

Jamque, ubi Satumus‚ gelido torpore solutuS,
Per sylvam urgebat Theaej latus, ipse relictis
Post tergum tenebris Hyperionis igneus ardor
Perculit occiduum non recto sidere limen. 180
Ut solitum, laevi dissultant cardine valvae:
Cuncta silent, nisi quos anima modulante severi
Inflavere tubos Zephyri, tenerumque per auras
Ingeminat melos, et longo loca murmure complet
Illa rosae similis forma miniique rubore,

Dulcibus et ventis, et frigore porta recenti,
Explicuit florem, Dominoque effusa patebat,
Jamjam ingressuro sancti penetralia fastus.

At Deus ingrediens animosa efferbuit ira ;
Flagrat pone fluens a calcibus incita vestis , 190
Mugitu, qualem terrenus concipit ignis3
Quo mites fugere Horae, plumisque palumbes
Contremuere Deae. Ruit ille ardetque ruendo,

, Sublimes rapiens aulas, thalamosque pererrans 3
Quaque intexta vagas fragrant laquearia luces

 

